## ex Facoltà di Ingegneria  
**Viale del Risorgimento 2, Bologna**

### Proiezione video

**Mike Kelley. Day Is Done. Extracurricular Activity Projective Reconstructions**

Le opere di Mike Kelley indagano i rapporti tra potere, psiche e istituzioni, concentrandosi sui sistemi educativi come strutture repressive capaci di plasmare identità e comportamenti. *Day Is Done* è una raccolta di **31 cortometraggi musicali** ispirati alle attività extracurricolari scolastiche.

Attraverso un metodo quasi antropologico, Kelley rielabora fotografie d’archivio di recite, concerti, rituali e feste studentesche, trasformandole in un carnevale visivo e sonoro. Nello spazio allegorico della scuola, le attività extracurricolari diventano “rituali accettati di devianza”, in cui obbedienza e controllo sono temporaneamente sospesi e affiorano desideri, frustrazioni e impulsi repressi.

La presentazione dell’opera negli spazi razionalisti dell’ex Facoltà di Ingegneria rafforza il dialogo tra architettura, disciplina dei corpi e sistemi normativi.

*Video, colore, suono — 169 min*

---

## Orari di apertura

- **Giovedì 5, venerdì 6 e domenica 8 febbraio:** 10.00–19.00  
- **Sabato 7 febbraio:** 10.00–23.00

