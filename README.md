# Guida all’Art City 2026

Per il secondo anno consecutivo realizzo questa piccola guida all’Art City 2026: rispetto alla scorsa edizione, il materiale è più sintetico. Per maggiori dettagli rimando al [sito ufficiale](https://www.artcity.bologna.it/).

## L’edizione 2026

Grazie a una collaborazione con l’Alma Mater Studiorum - Università di Bologna, lo **Special Program Il corpo della lingua** celebra la conoscenza come esperienza fisica e spazio di cambiamento.

Curata da **Caterina Molteni**, la rassegna presenta sette progetti d’arte contemporanea che esplorano le strutture del sapere e nuovi orizzonti espressivi, ospitati in luoghi simbolo dell’Ateneo:

- Aula Alessandro Ghigi (ex Istituto di Zoologia)  
- Atrio dell’ex Facoltà di Ingegneria  
- Sala della Boschereccia di Palazzo Hercolani  
- Teatro Anatomico dell’Archiginnasio  
- Fondazione Federico Zeri  
- Laboratorio didattico del Distretto Navile  
- Aula Magna della Biblioteca Universitaria  

Un itinerario tra **eredità culturale e resistenza**, animato dalle opere di:

- Giulia Deval  
- Mike Kelley  
- Ana Mendieta  
- Alexandra Pirici  
- Augustas Serapinas  
- Jenna Sutela  
- Nora Turato
